Çevrimiçi Market Alışveriş Sepeti Projesi 
Proje Ödevi Kuralları ve Şartları 

Bu projede, nesne yönelimli programlama (OOP) tekniklerini kullanarak bir "Çevrimiçi Market Alışveriş 
Sepeti" oluşturacaksınız. Bu program, product.txt dosyasını veri tabanı olarak kullanacak ve her satır bir 
ürünü temsil edecektir. Her satırda ürün adı, kategori, fiyat ve stok miktarı virgülle ayrılmış şekilde 
tutulacaktır. Proje, öğrendiklerinizi pratikte uygulayarak pekiştirmenize yardımcı olacaktır.
1. Market Sınıfı Oluşturma 
a. Sınıf Tanımı ve Yapıcı Metot (Constructor): 
• Market adında bir sınıf oluşturun.
• Yapıcı (constructor) metot, product.txt dosyasını açmalı ve dosyanın mevcut olup 
olmadığını kontrol etmelidir. Dosya yoksa oluşturulmalıdır.
b. Yıkıcı Metot (Destructor): 
• Yıkıcı metot, program sonlandığında product.txt dosyasını kapatmalıdır.
2. Market Sınıfına Eklenecek Metotlar 
a. List Product: Bu metot, product.txt dosyasındaki tüm ürünleri listeleyecektir. 
• Dosya içeriğini okuyun.
• splitlines() metodu ile her satırı bir listeye ekleyin.
• Listenin her elemanı bir ürünü temsil edecektir. Bu bilgileri kullanarak ürün adlarını, 
kategorilerini, fiyatlarını ve stok miktarlarını yazdırın.
b. Add Product: Bu metot, product.txt dosyasına yeni bir ürün ekleyecektir.
• Kullanıcıdan ürün adı, kategori, fiyat ve stok miktarını girmesini isteyin.
• Bu bilgilerle bir satır oluşturun ve virgülle ayrılmış şekilde düzenleyin.
• Bu satırı dosyaya ekleyin.
c. Delete Product: Bu metot, eklenen ürünü product.txt dosyasından silecektir. 
• Kullanıcıdan ürün adını veya numarasını girmesini isteyin.
• Dosya içeriğini okuyup her satırı bir listeye ekleyin.
• Silinecek ürünün listede hangi satırda olduğunu bulun.
• Ürünü listeden çıkarın.
• Dosya içeriğini temizleyip, güncellenmiş listeyi yeniden dosyaya yazın.
3. Menu: Kullanıcının etkileşim kurabileceği bir menu oluşturun.
• Market sınıfından market adında bir nesne oluşturun.
• market nesnesini arayüz menüsüne bağlayın.
• Kullanıcıdan menu öğesi için bir giriş isteyin ve bu girdiyi bir değişkene atayın.
• if-elif-else yapısını kullanarak kullanıcı girişini kontrol edin ve ilgili metotları çalıştırın.

*** MENÜ *** 
1) Ürünleri Listele 
2) Ürün Ekle 
3) Ürün Sil 
4) Çıkış
